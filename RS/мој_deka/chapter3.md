### Page 16
<pre>
било зато што су помало личиле на њу. Имала
је једну љубимицу, Алфонсину. Била је тако
велика и дебела да сам могао да седнем на њу,
а она би ме прошетала по дворишту. И мени
се свиђала Алфонсина. Чим бих дошао, трчала
ми је разумела. Правочудо, та Алфонсина,
какав Флопи! Алфонсина је носила
највећа јаја, а кад је имала мале, пуштала ме је
да их дирам; а не као друге гуске које ти скачу
у очи кад им приђеш!
  Алфонсина је једини становник кокошињца
којем је бака поштедела живот.
  Да, да, јер без обзира на то колико је
волела гуске и пилиће, када је требало да се
продају или да им се заврне шија, није размишљала
ни трен.
- То је закон природе! - уздисала је и - цак!,
у трену је обављала посао. Гледао сам како то
роди, задивљен и помало згрожен, и све више
сам био убеђен да бака има неку тајну, неку
врсту чаролије коју је примењивала на живину.
  Њихова смрт је била тако брза и безболна
да је изгледала као мађионичарска вештина.
За само четврт сата висили су наглавце, њих
пет или десет, полузатворених очију, тако да
нисам био сигуран да ли се претварају или су
заиста мртви. Онда би долазио дека, стављао
</pre>

### Page 17
<pre>
живину у једну корпу и односио је заједно са
поврћем и јајима. Бака је отресала кецељу,
прала руке и враћала се у кокошињац да подели
храну или стави своје пилиће на спавање.
  - Пи-пи, пи-пи, дођи лепотице, дођи...пи-пи
,пи-пи...
  То се дешавало једном недељно.

  Чак и кад се разболела, бака је неко време
наставила да се бави живином; застајала је
сваки час, стављала руку на прса или седала,
па опет настављала с тим послом.
  Мама ју је грдила сваки пут кад бисмо дошли,
али она је слегала раменима и говорила
да је дбро и да је пусте на миру. Мама би се
онда још више разљутила и често би се на
крају и посвађале, због чега би баки заиста
било лоше.
  Једном их је дека чуо и изгубио стрпљење.
Први пут сам га тада видео како се љути.
-Ништа ти не разумеш! - повикао је. -
Остави мајку на миру!
  Мама се страшно увредила и, као и обично,
причала сама са собом на путу ка кући, а више
него обично се љутила на баку и деку и
Флопија.
  У једном тренутку, кад сам је видео тако
узрујану, и ја сам се наљутио на деку зато
</pre>

